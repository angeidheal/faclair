---
layout: post
date: 2022-11-20 08:36
title: "SwiftKey ri fhaighinn air iOS a‑rithist"
image: /assets/images/swiftkey.png
author: Crìstean MacMhìcheil
categories: ["Gàidhlig", "Teicneòlas"]
---

Tha SwiftKey air tilleadh dhan App Store.

Bha Microsoft [air ainmeachadh](https://macmhicheil.scot/2022-10-02-microsoft-a-cur-stad-air-leasachadh-swiftkey-airson-ios) gum biodh iad a’ cur stad air leasachadh SwiftKey airson iOS agus nach gabhadh a stàladh air iPhone às dèidh 5mh Dàmhair ach thathar a‑nis comasach air a luchdadh sìos a‑rithist.

“Às dèidh fios air ais bho luchd‑cleachdaidh, tha SwiftKey iOS air a bhith air ath‑liostadh san Apple App Store”, ars Caitlin Roulston bho Microsoft ann an [aithris dhan a’ bhloga teicneòlais, The Verge](https://www.theverge.com/2022/11/18/23467204/swiftkey-ios-iphone-app-store-return-back-microsoft).

Mura h‑eil thu eòlach air, ’s e SwiftKey an aon mheur‑chlàr agus dearbhair‑litreachaidh Gàidhlig a tha ri fhaighinn airson iOS.

A bharrachd air a’ Ghàidhlig faodar cuideachd a chleachdadh le Albais, Gaeilge, Gàidhlig Mhanainn, Cuimris, Còrnais, is mòran cànain eile.

Faodar SwiftKey fhaighinn an asgaidh [bho seo](https://apps.apple.com/gb/app/microsoft-swiftkey-keyboard/id911813648).
