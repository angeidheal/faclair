---
layout: post
date: 2018-05-03 14:08
title: "Suidheachadh na Gàidhlig mar locale ann an macOS"
image: /assets/images/mac-os.png
author: Crìstean MacMhìcheil
categories: ["Gàidhlig", "Teicneòlas"]
---

Gu mì-fhòrtanach chan eil cus Gàidhlig ann am macOS aig an ìre-sa ach o Mac OS X 10.8 a-mach ’s urrainn dhut Gàidhlig a thaghadh mar locale. Tha seo a’ ciallachadh gum bi prògraman treas-phàrtaidh a leithid Opera, VLC agus LibreOffice (agus prògraman eile a chleachdas gleus a dh’atharraicheas cànan nam prògraman a-rèir an locale) a’ nochdadh anns a’ Ghàidhlig ged nach bi na prògraman a thàinig le Apple fhèin.

Airson Gàidhlig a thaghadh mar locale feumaidh tu na leanas a dhèanamh:

macOS 10.8 agus nas sìne:

System Preferences » Language &amp; Text » Edit List » Tagh Gàidhlig ’s dèan cinnteach gu bheil i aig mullach na liosta

macOS 10.9 agus nas ùire:

System Preferences » Language &amp; Region » + » Tagh Gàidhlig ’s dèan cinnteach gu bheil i aig mullach na liosta

Nuair a tha thu air sin a dhèanamh bidh am mìosachan, an ceann-latha agus cuid a phrògraman treas-phàrtaidh a’ nochdadh na Gàidhlig.

Mar seo:

(‘S ann à macOS 10.13.4 a tha na dealbhan gu h-ìosal).

![Suidheachadh na Gàidhlig ann am macOS](/images/posts/2018-05-03-suidheachadh-na-gaidhlig-mar-locale-ann-an-macos.gif)
